---
title: "Kom igång"
description: Hur du förbereder dig för att påbörja det första kursmomentet.
sidebar:
    order: 1
---

## Om kursmoment (kmom)

Varje kursmoment har instruktioner som omfattar det som skall göras inom ramen för kursmomentet.

Ett kursmoment omfattar normalt cirka 20 studietimmar inklusive läsning, genomgång av inspelat videomaterial, arbete med övningar och uppgifter, felsökning, problemlösning, redovisning och eftertanke.

Läs igenom hela instruktionen för kursmomentet innan du börjar jobba. Om möjligt - planera och prioritera hur du ska fördela tiden.

Vissa kursmoment kan spänna över flera veckor, till exempel brukar det avslutande kmom10 göra det.

#### Lärmaterial

- Föreläsningar - inleder oftast kursmomentet, dessa spelas normalt in.
- Artiklar - material som du läser på egen hand, dessa kan innehålla uppgifter som du akn använda för att öva och kontrollera att du förstått innehållet.
- Video - inspelat material som kan innehålla tips och förklaringar. 
- Övningar - uppgifter som du kan använda för att öva och kontrollera att du har den kunskap du förväntas ha. 
- Övrigt material - länkar eller anvisningar till annat material som kan vara relevant för kursmomentet.

#### Examinationer

Vissa av kmomenten innehåller examinationer, till exempel:

- Quiz - en kortare examination som publiceras och genomförs via Canvas. Innehåller frågor av olika slag, till exempel flervalsfrågor, sanna/falska påståenden eller korta svar. 
- Inlämningar i GitHub - det kan vara kod, text eller annat material som du skapat.
- Kunskapsintervju - en muntlig examination där du får möjlighet att visa din förståelse av kursmomentets innehåll.

## Förbered inför kmom01

Utför följande steg innan du börjar jobba med det första kmomet.

### Introduktion till kursen

1. Titta på länk till Kursintroduktionen

1. Läsa igenom artikeln [Värdetyp och referenstyp](../laromaterial/kmom01/refochvardetyper)

### Labbmiljö

Se till att du har kursens labbmiljö installerad. Det är samma som i kursen csharp.

### Kursrepo

I ditt kursrepo kommer du att spara arbete du gör i kursen och du kommer använda det för att redovisa delar av ditt arbete.

1. Jobba igenom "[Kom igång med kursrepo](../laromaterial/kursrepo)" för att klona kursrepot och lära dig grunderna i hur du jobbar med ett kursrepo.

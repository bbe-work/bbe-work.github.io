---
title: Bedömning och betygsättning
description: Hur sätts kursens betyg.
sidebar:
  order: 150
---

Här är de riktlinjer som används vid betygsättning. Detta dokument är också en mall som blir ett underlag till varje student så att de kan se grunderna för sitt betyg.


## Grunder för betygsättning

Följande använder vi som underlag och riktlinje när vi sätter kursens slutbetyg:

- Bedömningen utgår alltid från kursens lärandemål; det är dessa som avgör vilken nivå studenten uppnår.
- Lärandemålen beskriver vad studenten ska kunna, och bedömningen baseras uteslutande på i vilken grad dessa mål uppfylls.
- Alla bedömningsnivåer (G, Ux och U) grundas på hur väl studentens arbete motsvarar de formulerade lärandemålen.
- Det är uppfyllelsen av lärandemålen, inte en jämförelse mellan studenter, som ligger till grund för bedömningen.
- Återkopplingen kopplas direkt till lärandemålen för att tydliggöra vilka delar som är uppfyllda och vilka som behöver utvecklas.


### Bedömning G

Inlämningsuppgifterna fungerar väl med grundläggande funktionalitet implementerad.

Kursmomenten är utförda och redovisade enligt instruktionerna.

Studenten har god förmåga att reflektera över innehållet i övningarna och sin egen insats i kursmomentet.

Studenten uppfyller kursens lärandemål.

*Studenten har visat att den behärskar det som krävs enligt lärandemålen.*


### Bedömning Ux

Studenten uppfyller nästan lärandemålen, men det finns tydliga och avgränsade brister som kan rättas till inom en kort tid och utan att göra om hela uppgiften.

Student får besked om vad som måste kompletteras.

*Studenten ligger nära godkänt, men måste komplettera följande delar för att uppnå lärandemålen.*


### Bedömning U

Studenten uppfyller inte lärandemålen.

Bristerna är för stora för att kunna lösas med en enkel komplettering.

*Uppgiften som studenten lämnat in uppfyller inte lärandemålen och kräver en mer omfattande revidering innan den kan bedömas igen.*


### Sammanställning

Följande tabell visar en sammanställning av bedömningen.

| U, G, Ux | Definition                                             |
| ---------|--------------------------------------------------------|
| G        | GODKÄNT – resultatet uppfyller kriterierna.            |
| Ux       | KOMPLETTERA – mer arbete krävs innan betyg kan sättas. |
| U        | OTILLRÄCKLIGT – (avsevärt) mer arbete krävs.           |

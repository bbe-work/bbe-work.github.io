---
title: Introduktion till Algoritmer och datastrukturer
description: Algoritmer och datastrukturer, a.k.a. algo, ger en introduktion till algoritmer och datastrukturer i programmeringsspråket CSharp (C#).
sidebar:
    order: 100
---

Den här kursen ger en introduktion till algoritmer och datastrukturer. Det omfattar både teori och implementation, där CSharp används som programmeringsspråk. 

## Förkunskapskrav

Kurser i programmering motsvarande 15 hp varav 7,5 hp ska vara i objektorienterad programmering med CSharp.

Det innebär att du bland annat förväntas 
- kunna bryta ner problem i mindre delproblem
- förstå och även kunna formulera lösningar i pseudokod (en kort repetition ges)
- översätta pseudokod till C#
- förstå referenstyper och referensparametrar (det finns en kort artikel om det här om du är osäker [referenstyper och värdetyper](./refernsOchVardeTyper))
- förstå objektorientering
- använda språket C# för att implementera klasser och skapa objekt 

## Kursinnehåll

- Sök- och sorteringsalgoritmer
- Abstrakta datatyper
- Datastrukturer, såsom fält (arrayer), länkade listor, obalanserade och balanserade träd, heapar och hashtabeller
- Hur ovannämnda datastrukturer kan användas för att implementera abstrakta datatyper, såsom listor, stackar, köer, träd och grafer
- Algoritmer för dessa datastrukturer
- Implementation av datastrukturer och algoritmer i ett objektorienterat programmeringsspråk
- Grundläggande komplexitetsanalys av datastrukturer och algoritmer
- Rekursion


## Olika exempel på användning i arbetslivet

**Sökning och sortering**  
- E-handel: sortera produkter efter pris, betyg eller relevans
- HR-system: söka bland tusentals CV:n
- Streaming­tjänster: sortera innehåll efter popularitet  

**Hashtabeller**   
- Inloggningssystem (användarnamn → användardata)
- Cache i webbtjänster  

**Stackar och Köer**  
- Jobbköer i backend-system
- Undo/Redo i appar  

**Träd**  
- Filstystem
- Databaser
- HTML/DOM i webläsare  

**Grafer**  
- GPS och ruttplanering
- Logistik och leveranskedjor  

**Effektivitet (komplexitetsanalys)**   
- Hitta så effektiva lösningar som möjligt  


## Examinationsmoment

Tre inlämningsuppgifter om vardera 2.5 hp som bedöms med betyget G eller U. Det finns möjlighet att komplettera en inlämning om brister finns som bedöms vara sådana att det med en del ytterligare arbete gör att uppgiften uppfyller kraven för godkänt. 